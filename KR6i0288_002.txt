# -*- mode: mandoku-view; -*-
#+DATE: 2016-06-08 9:13
#+TITLE: 諸法無行經
#+PROPERTY: CBETA_ID T15n0650
#+PROPERTY: ID KR6i0288
#+PROPERTY: SOURCE Taisho Tripitaka Vol. 15, No. 650
#+PROPERTY: VOL 15
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6i0288_T_002-0756b> ¶¶¶¶¶¶¶¶¶¶¶¶
#+PROPERTY: JUAN 2
¶
¶
《諸法無行經》卷下¶
¶
姚秦龜茲三藏鳩摩羅什譯¶

爾時文殊師利法王子白佛言：「世尊！我亦樂¶
說不動相。」

佛言：「汝樂說者便可說之。」

文殊¶
師利言：「世尊！一切眾生皆得菩提，是名不¶
動相。」

「文殊師利！云何是事名不動相？」

「世尊！¶
一切法無向無得，一切眾生皆入菩提性中，¶
是故說一切眾生皆得菩提。又是菩提非¶
得相。何以故？眾生性即是菩提，是故一¶
切眾生皆得菩提名不動相。世尊！一切眾生¶
皆成就一切智慧，名不動相。」

「文殊師利！云¶
何是事名不動相？」

「世尊！一切眾生無性，¶
性故入如來平等中，從本已來是一切智慧¶
性性同故，名不動相。世尊！一切眾生皆是
<pb:KR6i0288_T_002-0756c>¶
道場，是不動相。」

「文殊師利！云何是事名不¶
動相？」

「世尊！道場者有何義？」

「文殊師利！一切¶
法寂滅相，無生相、無所有相、不可取相，是名¶
道場義。」

「世尊！一切眾生不入此道場耶？」

佛¶
言：「如是，如是！」

「是故世尊！一切眾生皆是道¶
場，名不動相。世尊！一切眾生皆得無生法忍，¶
名不動相。」¶

「文殊師利！云何是事名不動相？」

「世尊！一切¶
眾生，無盡無生無滅、性離無性，入平等忍故，¶
是故一切眾生皆得無生法忍，名不動相。世¶
尊！一切眾生皆得無礙辯才，名不動相。」¶

「文殊師利云何是事名不動相？」

「世尊！一切眾生諸所¶
有樂說，於十方索不可得。所以者何？¶
入無礙辯才平等法中故。世尊！諸所樂說，自¶
性皆離，無決定故、無所有，是故一切眾¶
生皆得無礙辯才，名不動相。世尊！一切眾生¶
皆得陀羅尼，名不動相。」

「文殊師利！云何是¶
事名不動相？」

「世尊！一切眾生¶
，相虛誑不實憶想分別取¶
相故，能持色聲香味觸法是故一切眾生皆得陀羅尼，名不動相。¶
世尊！一切眾生皆得慈心，名不動相。」

「文殊¶
師利！云何是事名不動相？」

「世尊！一切眾生¶
無眾生性，從本已來無瞋無慈，得瞋慈平等¶
無分別故，是故一切眾生皆得慈心，名不動¶
相。世尊！一切眾生皆成就大悲，名不動相。」¶

「文殊師利！云何是事名不動相。」

「世尊！一切¶
眾生無起無作相，皆入如來平等法中，不出¶
大悲之性，以惱悲無分別故，是故一切眾生¶
皆成就大悲，名不動相。
<pb:KR6i0288_T_002-0757a>¶
世尊！一切眾生皆得三昧，名不動相。」

「文殊¶
師利！云何是事名不動相？」

「世尊！一切眾生¶
性常定，離諸緣故。若眾生從緣生知，於緣中¶
知生，不名為知。所以者何？諸知念念無常¶
畢竟空故，是故一切眾生皆成就三昧，名不¶
動相。世尊！一切諸佛成就貪欲，名不¶
動相。」

「文殊師利！云何是事名不動相。」

「世尊！¶
一切諸佛皆入貪欲平等法中故，遠離諍訟¶
通達貪欲性故。又世尊！貪欲即是菩提。何以¶
故？知貪欲實性說名菩提，是故一切諸佛皆¶
成就貪欲，名不動相。世尊！一切諸佛皆成就¶
瞋恚，名不動相。」

「文殊師利！云何是事名不¶
動相？」

「世尊！一切諸佛皆說諸有為法過罪者，¶
安住瞋恚平等性中，通達瞋恚性故，名¶
一切諸佛皆成就瞋恚，名不動相。世尊！一切¶
諸佛皆成就愚癡，名不動相。」

「文殊師利！云¶
何是事名不動相？」

「世尊！一切諸佛能度一切¶
貪著名字眾生，安住愚癡平等性中，通達愚¶
癡性故，是名一切諸佛成就愚癡，名不動相。¶
世尊！一切諸佛皆成就身見，名不動相。」

「文¶
殊師利！云何是事名不動相？」

「世尊！一切諸¶
佛安住身見性中，於一切法中不退不畏不¶
動畢竟安住，以不住法故，通達知身見無生¶
無起無性故，是故一切諸佛皆成就身見，名¶
不動相。世尊！一切諸佛皆是邪見，名不動¶
相。」

「文殊師利！云何是事名不動相？」

「世尊！一¶
切諸佛、示一切有為法，是邪虛誑不實者，通¶
達邪見性平等故，是故一切諸佛皆是邪見，¶
名不動相。世尊！一切諸佛住四顛倒、五蓋、五
<pb:KR6i0288_T_002-0757b>¶
欲、三毒，中得阿耨多羅三藐三菩提，名不動¶
相。」

「文殊師利！云何是事名不動相？」

「世尊！住處¶
性即是非住處。」

「文殊師利！非住處有何義？」

「世¶
尊！非住處者，退轉動還相，即是一切凡夫人；¶
一切諸佛，安住是貪欲、瞋恚、愚癡、四顛倒、五蓋、¶
五欲平等中。是諸佛安住貪欲性故，得阿耨¶
多羅三藐三菩提，安住瞋恚愚癡四顛倒五¶
蓋五欲性故，得阿耨多羅三藐三菩提，是故¶
一切諸佛住四顛倒五蓋五欲三毒中，得阿¶
耨多羅三藐三菩提，名不動相。」¶

爾時佛告文殊師利法王子：「若有人問汝：『斷¶
一切不善法、成就一切善法，名為如來者。』汝¶
云何答？」

文殊師利言：「世尊！若有人問我，斷¶
一切不善法、成就一切善法名為如來者，我¶
當如是答：『善男子！汝先親近善知識修¶
集善道，於法無所合無所離，勿取勿捨，勿¶
緣勿求，勿舉勿下，勿求勿覓勿願，勿分¶
別諸法是上是中是下，然後當知，不可思議¶
行處、無行處、斷行處、佛所行處。』」¶

佛告文殊師利：「汝如是答者，為答何義？」

文殊¶
師利言：「世尊！我如是答者為無所答。世¶
尊！如是如佛坐於道場，頗見法有生有滅不？」

佛¶
言：「不也。」

「世尊！若法無生無滅，是法可得說¶
斷一切不善法、成就一切善法不？」

佛言：「不也。」¶

「世尊！若法不生不滅，不斷一切不善法、不¶
成就一切善法，是法何所知、何所斷、何所證、何¶
所修、何所得？」

說是語時，虛空中萬天子，以天¶
青黃赤白蓮華散佛文殊師利上，皆下禮¶
佛及文殊師利足，而作是言：「世尊！文殊師
<pb:KR6i0288_T_002-0757c>¶
利名為無礙尸利，文殊師利名為不二尸利、¶
名為無餘尸利、名為無所有尸利、名為如尸¶
利、法性尸利、實際尸利、第一尸利、上尸利、無¶
上尸利。」

文殊師利語諸天子言：「止止。諸天子！¶
汝等勿取相分別，我不見諸法是上是中是¶
下，如汝所說。」

文殊師利：「義者我是貪¶
欲尸利、瞋恚尸利、愚癡尸利，是故我名文殊¶
師利。諸天子！我不出貪欲瞋恚愚癡，凡夫¶
人分別諸法求過出至到，諸菩薩於法無過¶
無出無至無到。」

諸天子言：「菩薩不到十地，不¶
至佛法耶？」

文殊師利言：「於諸天子意云何？¶
幻人能到十地、至佛法不？」

諸天子言：「幻¶
人尚無住處，何況從此住地至於餘地。」

文殊¶
師利言：「諸天子！一切法如幻，無去無來無過¶
無出無至無到。」

諸天子言：「汝不當得阿耨¶
多羅三藐三菩提耶？」

文殊師利言：「諸天子！¶
於意云何？凡夫貪欲覆心，能坐道場得一切¶
智不？」

諸天子言：「不也。」諸天子言：「文殊師利！¶
汝今貪欲覆心是凡夫耶？」

文殊師利言：「如是¶
如是！我是凡夫，從貪欲起、從瞋恚起、從愚¶
癡起，我是外道、是邪行人。」

諸天子言：「以何事¶
故自言：『我是凡夫，從貪欲起、瞋恚起、愚癡起？』」¶
文殊師利言：「是貪欲瞋恚愚癡性，十方求¶
不可得，我以不住法住是性中故，說言我是¶
凡夫三毒所覆。」

「文殊師利！汝云何名外道？」¶

文殊師利言：「我終不到外道，諸道性不可得¶
故，我於一切道為外。」

諸天子言：「汝云何是¶
邪行人？」

文殊師利言：「我已知一切法皆是邪¶
虛妄不實，是故我是邪行人。」

說是法時萬天
<pb:KR6i0288_T_002-0758a>¶
子得聞是語，皆得無生法忍，各作是言：「是諸¶
眾生皆得大利，得聞是真正金剛語句，何況聞¶
已信解、受持讀誦、為人解說、如說修行，當得¶
無礙辯才，一切法中得真慧照明，巧說諸法¶
一相一門，亦能示眾生一切諸法皆是佛法。」¶

爾時華戲慧菩薩白佛言：「世尊！願說入音聲¶
慧法門，令當來菩薩聞如是法不驚不怖，亦¶
知一切音聲究竟之性不疑不悔，於諸音聲¶
無所障礙。」

佛言：「止止。用問是事為？是入音¶
聲慧法門，不應於新發意菩薩前說。所以者¶
何？新發意者不能解、不能知、不能思。若菩薩¶
摩訶薩入是音聲慧法門者，假使有人於恒¶
河沙劫惡口罵詈誹謗毀呰，是人不生恚恨。¶
若人於恒河沙劫以一切樂具供養，不生愛¶
心。譬如漏盡阿羅漢，一切愛處不生愛心，一¶
切瞋處不生瞋心。善男子！入是音聲慧法門菩¶
薩，於利衰毀譽稱譏苦樂已過是八法，心不¶
傾動，譬如須彌山王。」¶

爾時華戲慧菩薩復白佛言：「願必為說入音¶
聲慧法門，當來菩薩得聞是法門，當自知過¶
咎亦教餘人。」

爾時佛告華戲慧菩薩：「善男子！¶
汝今諦聽，善思念之，當為汝說。」

「唯然。世尊願樂欲聞！」¶

佛告華戲慧菩薩：「若菩薩聞貪欲音聲生過¶
罪想，聞離貪欲音聲生利益想，即是不學佛¶
法。若聞瞋恚音聲生過罪想，聞離瞋恚音聲¶
生利益想即是不學佛法；聞愚癡音聲生過罪想，聞¶
離愚癡音聲生利益想，即是不學佛法。若¶
於少欲音聲生喜想，於多欲音聲生礙想，即¶
是不行音聲法門。於知足音聲生喜想，於不
<pb:KR6i0288_T_002-0758b>¶
知足音聲生礙想，即是不行音聲法門。若¶
於細行音聲生喜想，於麁行音聲生礙想，即¶
是不行音聲法門。若於樂靜音聲則喜，於憒¶
閙音聲則礙，則不學佛法。若於忍辱音¶
聲生利想，於瞋恚音聲生礙想，則不學¶
佛法。若於精進音聲生利想，於懈怠音聲生¶
礙想，即是不學佛法。於禪定音聲生利想，¶
於散亂音聲生礙想，即是不學佛法。於智¶
慧音聲生利想，於愚癡音聲生礙想，則¶
不學佛法。若於近道音聲生喜，於遠道音¶
聲生礙，則不學音聲法門。於生死見¶
過咎，於涅槃見利益，則不入音聲法門。¶
於彼岸則喜，於此岸則礙，則不學音聲¶
法門。於聚落音聲生礙想，於空閑音聲生喜¶
想，則不學音聲法門。若於獨行音聲生¶
喜想，於眾行音聲生礙想，則不學音聲¶
法門。於比丘所行音聲生喜想，於白衣所行¶
音聲生礙想，則不學音聲法門。於有威¶
儀則喜，於無威儀而礙，則不學佛法。¶
於清淨行則喜，於不清淨行則礙，則不¶
學佛法。於不雜行則喜，於雜行而礙，則¶
不學佛法。於離欲行則喜，於婬慾行而礙，¶
則不學佛法。於離瞋恚相則喜，於瞋恚相¶
而礙，則不學佛法。於離癡相則喜，於¶
癡相而礙，則不學佛法。於空則喜，於¶
有而礙，則不學佛法。於無相則喜，於¶
有相而礙，則不學佛法。於無作則喜，於¶
有作而礙，則不學佛法。於菩薩行則喜，¶
於聲聞辟支佛行而礙，則不學佛法。若
<pb:KR6i0288_T_002-0758c>¶
說菩薩過咎，則遠阿耨多羅三藐三菩提，亦¶
受業障罪。若說菩薩威儀過罪，則遠阿耨多¶
羅三藐三菩提，於菩薩生下想，¶
於己生勝想則為自傷，亦受業障罪。若菩薩¶
欲教餘菩薩，當生佛想然後教之。菩薩若欲¶
不捨阿耨多羅三藐三菩提，不應生心輕¶
餘菩薩。善男子！無有滅失功德，如輕恚餘¶
菩薩者，是故菩薩若欲守護功德善根，亦¶
於一切法中得無障礙慧，當晝夜各三時禮¶
一切求佛道菩薩。」¶

爾時文殊師利法王子白佛言：「世尊！如我知¶
佛所說義，貪欲音聲佛音聲等無有異，瞋恚¶
音聲佛音聲等、愚癡音聲佛音聲等、外道音¶
聲佛音聲等、少欲音聲多欲音聲等、知足音¶
聲不知足音聲等、細音聲麁音聲等、樂獨音¶
聲樂眾音聲等、此岸音聲彼岸音聲等、遠音¶
聲近音聲等、生死音聲涅槃音聲等、聚落音¶
聲空閑音聲等、施音聲慳音聲等、持戒¶
音聲毀戒音聲等、忍辱音聲瞋恚音聲等、精¶
進音聲懈怠音聲等、禪定音聲散亂音聲¶
、智慧音聲愚癡音聲等。」¶

爾時華戲慧菩薩問文殊師利法王子：「以何¶
因緣故皆等？」

文殊師利言：「天子！於意云何？¶
貪欲音聲何者為是？」

天子言是：「貪欲音聲空如¶
響法。」

文殊師利言：「汝知佛音聲亦復云何？」

天¶
子言：「不出於空，亦如響法。」

文殊師利言：「以¶
是因緣故，我說二音聲皆是平等。」¶

爾時佛告文殊師利：「汝先世住初發意地，未¶
入如是諸法相時，為起何障礙罪？汝今說之。
<pb:KR6i0288_T_002-0759a>¶
當來世中假名菩薩聞汝所說障礙之罪，當自¶
守護。」

文殊師利白佛言：「唯然世尊！我當自說¶
障礙之罪，設聞是者當有憂怖，然其必能滅障業¶
罪，亦於一切法中得無礙慧。世尊乃往！過¶
去無量無邊不可思議阿僧祇劫，爾時有佛¶
號師子吼鼓音王如來、應供、正遍知、明行足、善¶
逝、世間解、無上士、調御丈夫、天人師、佛、世尊！¶
其佛壽命十萬億那由他歲，以三乘法而度¶
眾生。國名千光明，其國樹木皆七寶成，其樹¶
皆出如是法音，所謂空音、無相音、無作音、無¶
生音、無所有音、無取相音，以是諸法之音令¶
眾生得道。其師子吼鼓音王佛初會說法，九¶
十九億聲聞弟子皆得阿羅漢，諸漏已盡捨¶
諸重擔，逮得己利盡諸有結，以正智得解脫。¶
菩薩眾亦九十九億，皆得無生法忍，能善入¶
種種法門，親近供養若干百千萬億諸佛，亦¶
為若干百千萬億諸佛之所稱歎，能度若干¶
百千萬億無量眾生，能生無量陀羅尼門，能¶
起無量百千萬億三昧門；及餘新發菩薩意¶
者不可稱數。其佛國土無量莊嚴，說不可盡。¶
彼佛教化已訖，入無餘涅槃。滅度之後¶
法住六萬歲，諸樹法音皆不復出。¶

「爾時有菩薩比丘名曰喜根，時為法師，質直¶
端正，不壞威儀不捨世法。爾時眾生普皆利¶
根樂聞深論。其喜根法師於眾人前，不稱讚¶
少欲知足細行獨處，但教眾人諸法實相，所¶
謂一切法性即是貪欲性，貪欲性即是諸法¶
性，瞋恚性即是諸法性，愚癡性即是諸法性。¶
其喜根法師以是方便教化眾生，眾生所行
<pb:KR6i0288_T_002-0759b>¶
皆是一相不相是非，所行之道心無𦊱礙無𦊱¶
礙因緣故疾得法忍，於佛法中決¶
定不壞。

「世尊！¶
爾時復有比丘法師行菩薩道，名曰勝意。其¶
勝意比丘護持禁戒，得四禪、四無色定，行十¶
二頭陀。世尊！是勝意比丘有諸弟子，其心¶
輕動樂見他過。世尊！後於一時，勝意菩薩入¶
聚落乞食，誤至喜根弟子家，見舍主居士¶
子，即到其所敷座而坐，為居士子稱讚少欲¶
知足細行，說無利語過，讚歎遠眾樂獨行者，¶
又於居士前說喜根法師過失：『是比丘不¶
實，以邪見道教化眾生，是雜行者，說婬欲無¶
障礙、瞋恚無障礙、愚癡無障礙，一切諸法皆¶
無障礙。』是居士子利根得無生法忍，即語勝¶
意比丘大德：『汝知貪欲為是何法？』勝意答言：¶
『居士！我知貪欲是煩惱。』居士子言：『大德！是¶
煩惱為在內、外耶？』勝意答言：『不在內不在¶
外。』『大德！若貪欲不在內不在外，不在東西¶
南北四維上下十方，即是無生；若無生者，¶
云何是垢是淨？』¶

「爾時勝意比丘瞋恚不喜，從座起去作如是¶
言：『是喜根比丘以妄語法多惑眾人。』是勝意比丘¶
以不學入音聲法門故，聞佛音聲則喜，聞外¶
道音聲則瞋；於梵行音聲則喜，於非梵行音¶
聲則瞋。以不學入音聲法門故，於淨音聲則¶
喜，於垢音聲則瞋。以不學入音聲法門故，於¶
道果音聲則喜，於凡夫音聲則礙。以不學入¶
音聲法門故，於樂音聲則喜，於苦音聲則礙。¶
以不學入音聲法門故，於出家音聲則喜，於
<pb:KR6i0288_T_002-0759c>¶
在家音聲則礙。以不學入音聲法門故，於出¶
世間音聲則喜，於世間音聲則礙。以不學入¶
音聲法門故，於布施則生利想，於慳則生礙¶
想。以不學佛法故。於持戒則生利想，於毀¶
戒則生礙想。。是勝意比¶
丘，出其舍已還到所止，於比丘僧中見喜根菩¶
薩，語眾人言：『是比丘多以虛妄邪見教化眾¶
生，所謂婬欲非障礙、瞋恚非障礙、愚癡非障¶
礙，一切法非障礙。』

「爾時喜根菩薩作是念：『是¶
比丘今者必當起於障礙罪業，我今當為說¶
如是深法，乃至令作修助菩提道法因緣。』爾¶
時喜根菩薩於比丘僧前，說是諸偈：¶

#+BEGIN_VERSE
「　「『貪欲是涅槃，
　恚癡亦如是，¶
　於此三事中，
　有無量佛法。¶
　若有人分別，
　婬慾及瞋恚，¶
　是人去佛遠，
　譬如天與地。¶
　菩提與貪欲，
　是一而非二，¶
　皆入一法門，
　平等無有異。¶
　凡人聞怖畏，
　去佛道甚遠，¶
　貪欲不生滅，
　不能令心惱。¶
　若人有我心，
　及有得見者，¶
　是人為貪欲，
　將入於地獄。¶
　貪欲之實性，
　即是佛法性，¶
　佛法之實性，
　亦是貪欲性，¶
　是二法一相，
　所謂是無相，¶
　若能如是知，
　則為世間導。¶
　若有人分別，
　是持戒毀戒，¶
　以持戒狂故，
　輕蔑於他人，¶
　是人無菩提，
　亦無有佛法，
<pb:KR6i0288_T_002-0760a>¶
　但自安住立，
　有所得見中。¶
　若住空閑處，
　自貴而賤人，¶
　尚不得生天，
　何況於菩提？¶
　皆由著空閑，
　住於邪見故，¶
　邪見與菩提，
　皆等無有異。¶
　但以名字數，
　語言故別異，¶
　若人通達此，
　則為近菩提。¶
　分別煩惱垢，
　即是著淨見，¶
　無佛菩提法，
　住有得見中。¶
　若貪著佛法，
　是則遠佛法，¶
　貪無礙法故，
　則還受苦惱。¶
　若人無分別，
　貪欲瞋恚癡，¶
　入三毒性故，
　則為見菩提，¶
　是人近佛道，
　疾得無生忍。¶
　若見有為法，
　與無為法異，¶
　是人終不得，
　脫於有為法，¶
　若知二性同，
　必為人中尊。¶
　佛不見菩提，
　亦不見佛法，¶
　不著諸法故，
　降魔成佛道。¶
　若欲度眾生，
　勿分別其性，¶
　一切諸眾生，
　皆同於涅槃，¶
　若能如是見，
　是則得成佛。¶
　其心不閑寂，
　而現寂靜相，¶
　是於天人中，
　則為是大賊，¶
　是人無菩提，
　亦無有佛法。¶
　若作如是願，
　我當得作佛，¶
　如是之凡夫，
　無明力所牽。¶
　佛法甚清淨，
　其喻如虛空，¶
　此中無可取，
　亦無有可捨。
<pb:KR6i0288_T_002-0760b>¶
　佛不得佛道，
　亦不度眾生，¶
　凡夫強分別，
　作佛度眾生，¶
　是人於佛法，
　則為甚大遠。¶
　若見眾生苦，
　則是受苦者，¶
　眾生無眾生，
　而說有眾生，¶
　住眾生相中，
　則無有菩提。¶
　若人見眾生，
　是畢竟解脫，¶
　無有婬恚癡，
　知是為世將。¶
　若不見眾生，
　不見非眾生，¶
　不得佛法實，
　佛同眾生性，¶
　若能如是知，
　則為世間導。¶
　若人欲成佛，
　莫壞貪欲性，¶
　貪欲性即是，
　諸佛之功德。¶
　若人欲發心，
　隨順菩提道，¶
　莫自有分別，
　心異於菩提，¶
　發心即菩提，
　知是為世將。¶
　若說外道惡，
　稱佛世中尊，¶
　是二說不異，
　知是為世將。¶
　若人求菩提，
　是人無菩提，¶
　若見菩提相，
　是則遠菩提。¶
　菩提非菩提，
　佛陀非佛陀，¶
　若知是一相，
　是為世間導。¶
　若人作是念，
　我當度眾生，¶
　即著眾生相，
　是人無菩提，¶
　亦無有佛法，
　住於有見中。¶
　貪欲無內外，
　亦不在諸方，¶
　分別是空相，
　凡夫為所燒，¶
　如幻如焰響，
　如夢石女兒，¶
　諸煩惱如是，
　決定不可得。
<pb:KR6i0288_T_002-0760c>¶
　不知是空故，
　凡夫為狂惑，¶
　若求煩惱性，
　煩惱即是道。¶
　若有人分別，
　是道是非道，¶
　是人終不得，
　無分別菩提。¶
　凡夫畏佛法，
　去佛法甚遠，¶
　若不疑空法，
　是人得菩提。¶
　一切有為法，
　即是無為法，¶
　是數不可得，
　無數故無為。¶
　若以菩提心，
　自高無所畏，¶
　自念當作佛，
　是人無菩提，¶
　亦無有佛法，
　離菩提寶法。¶
　若有但讀經，
　憶想而分別，¶
　不深思義趣，
　但為貪名利，¶
　自念當作佛，
　必成無有疑，¶
　唯貪於名利，
　讀經住閑靜，¶
　分別少欲行，
　還為貪所牽。¶
　若欲捨遠貪，
　不得遠於貪，¶
　若遠貪法實，
　是人能離貪。¶
　，
　雖長夜持戒，¶
　得諸無礙禪，
　不入佛法味不得法實際。¶
　如法無有性，
　不沒一切法，¶
　不言戒非戒，
　得脫有見中。¶
　以無持戒性，
　是知持戒法，¶
　如是知戒相，
　終不毀於戒。¶
　諸佛之法王，
　法藏叵思議，¶
　無量方便力，
　引導諸眾生，¶
　以一相法門，
　令入寂滅道。¶
　凡天聞佛法，
　無我無有法，¶
　一相自性空，
　不信墮深坑。
<pb:KR6i0288_T_002-0761a>¶
　雖白衣受欲，
　聞是法不畏，¶
　勝行頭陀者，
　住在有見中。¶
　現在十方佛，
　利益諸世間，¶
　知法如虛空，
　皆已得菩提。¶
　若有無知者，
　樂於分別法，¶
　聞是實相法，
　則生疑怖畏，¶
　是人無量劫，
　備受諸苦分。』」
#+END_VERSE
¶

「說是諸偈法時，三萬諸天子得無生法忍，萬¶
八千人漏盡解脫。即時地裂，勝意比丘墮大¶
地獄。以是業障罪因緣，百千億那由他¶
劫，於大地獄中受諸苦毒；，七十四¶
萬世常被誹謗，若干百千劫乃至不聞佛¶
名字；自是已後還得值佛，出家學道而無志¶
樂，於六十一萬世常反戒入俗；亦以是業障¶
餘罪故，於若干百千世諸根闇鈍。世尊！爾時¶
喜根法師，於今東方過十萬億佛土，有國名¶
寶莊嚴，於中得阿耨多羅三藐三菩提，號曰勝¶
光明威德王如來、應、正遍知，今現¶
在。其勝意比丘，今我身是。世尊！我未入如¶
是法相門時，受如是苦分別苦顛倒苦，是故¶
若有發菩提心者、若發小乘心者，不欲起如¶
是業障罪、不欲受如是苦者，不應拒逆¶
佛法，無有處所可生瞋礙。」

佛告文殊師利：「汝¶
聞是諸偈得何等利？」

「世尊！我畢是業障罪已，¶
聞是偈因緣故，在所生處利根智慧，得深法¶
忍、得決定忍，巧說深法。」

「文殊師利！為誰力故¶
能憶如是無量阿僧祇劫罪業因緣？」

「世尊！諸¶
菩薩有所念、有所說、有所思惟，皆是佛之神¶
力。所以者何？一切諸法皆從佛出。」
<pb:KR6i0288_T_002-0761b>¶

佛告文殊師利：「若得佛十力，若有聞是經者，¶
等無有異；若得無生法忍，聞是經者亦等無¶
異。」

文殊師利言：「如我知佛所說義，聞此經¶
者得無量不可思議功德之利。」

「文殊師利！如¶
是如是！聞是經者得無量不可思議功德之利，¶
但佛不廣說。何以故？不修道不精進，如¶
是惡人聞說是利則不能信。」

爾時文殊師¶
利法王子及彌勒菩薩白佛言：「世尊！護念¶
是經於未來世後五百歲，當令此經普演流¶
布皆得受持，魔若魔天不得其便。」

爾時¶
欲護念是經法故左右顧眄，即時十方恒河¶
沙無量國土六種震動，如是則為護念是經，¶
及十方恒河沙諸佛亦護念是經。說是經時¶
十方國土中恒河沙等無量眾生得無生法¶
忍，何況得聲聞無學者，何況住學地者。

爾時¶
阿難即從坐起，偏袒右肩白佛言：「世尊！當以¶
何名斯經，云何奉持？」

佛告阿難：「是經名為¶
『諸法無行』。」

說是經已，文殊師利法王子、彌勒¶
菩薩摩訶薩、師子遊步菩薩摩訶薩、華戲慧¶
天子等一切菩薩眾，及阿難、天、人、阿修羅等，¶
聞佛所說，皆大歡喜。¶
《諸法無行經》卷下